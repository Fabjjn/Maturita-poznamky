ČEJ - poznámky k maturitě
=========================
Obsah
=====
- [Knihy](#Knihy)  
	- [Bílá nemoc](#bílá-nemoc)  
	- [Král Lávra](#král-lávra)  
	- [Lakomec](#lakomec)
	

Knihy
=====
Bílá Nemoc
----------
**Autor:** Karel Čapek  
**Umělecký směr/skupina/hnutí:** Česká literatura 1. polovina 20. století, protiválečná literatura  
**Literární druh:** Drama  
**Literární forma:** Drama  
**Žánr:** Společenské, protiválečné, protifašistické drama  
**Čas a prostor:** neurčitý  
**Postavy:**
- **Galén** - hlavní postava, doktor, pacifista, starší, klidný, povolání jako poslání, zažil válku, politicky naivní
- **Maršál** - diktátor, opak Galéna, válečný fanatik, silný vůdčí typ
- **Dvorní rada Doktor Sigelius** - vedoucí kliniky, záleží mu na pověsti jeho a kliniky
- **Baron Krüg** - vede zbrojní průmysl, zastřelí se na konci druhého jednání

**Děj:**  
Svět zachvácen epidemií bílé nemoci. nikdo nezná příčinu nemoci, neumí ji léčit - základním příznakem bílá skvrna na hrudi. Dr. Galén najde lék, který úspěšně vyzkouší na chudých nemocných na klinice. Nikomu nechce prozradit jak léčí, pouze státu který by udržoval mír a nevedl války. Baron Krüg onemocní, doktor Galén ho nechce léčit pokud nezastaví zbrojní výrobu, ten odmítá a spáchá sebevraždu. Maršál u sebe objeví bílou skvrnu, Galén trvá na svém požadavku. Maršál na jeho podmínku přistoupí až ve vážném stavu. Galén spěchá s lékem k Maršálovi, ale před branou ho ušlape zfanatizovaný dav volající po válce, lék je ztracen.    

Král Lávra
----------
**Autor:** Karel Havlíček Borovský  
**Umělecký směr/skupina/hnutí:** česká literatura 19. století  
**Literární druh:** Epika  
**Literární forma:** Poezie  
**Žánr:** Poezie, pověst  
**Čas a prostor:** Irsko, čas neurčen  
**Postavy:**  
- **Král Lávra** - oblíbený a chytrý, holil se jednou do roka a holiče popravil  
- **Kukulín** - holič který krále oholil, ale popraven nebyl

**Děj:**  
Král Lávra se nechává holit jednou do roka, holiče poté popraví. Jednou krále stříhá Kukulín, má být popraven jako ostatní před ním, když se to dozví jeho matka jde prosit o milost. Král Kukulína nepopraví, ten ale nesmí nikomu povědět co viděl při stříhání. Po čase ho začalo tajemství trápit, matka mu poradila navštívit poustevníka v lese, na jeho radu Kukulín našeptá tajemství do staré vrby, Kukulínovi se uleví. Král pořádá bál, muzikant nahradí ztracený kolíček od basy větví z oné vrby, když potom hraje basa prozradí královo tajemství - má dlouhé oslí uši. Všichni ví o králově tajemství a po čase si na jeho uši zvyknou.

Lakomec
-------
**Autor:** Moliére  
**Umělecký směr/skupina/hnutí:** Francouzský klasicismus  
**Literární druh:** drama  
**Literární forma:** drama  
**Žánr:** komedie  
**Čas a prostor:** 17. století, Francie  
**Postavy:**  
- **Harpagon** - hlavní postava, lakomý vdovec, chamtivý a bezcitný, peníze jsou pro něj důležitější než rodina, bohatne lichvou, chce výhodně oženit své děti  
- **Kleant** - syn Harpagona, mladý muž dobrých společenských způsobů
- **Eliška** - dcera Harpagona, zamilovaná do Valéra, nechce se provdat za muže kterého jí vybral otec
- **Mariana** - velmi krásná dívka, miluje Kleanta, skromná, působí křehce, nešťastná z Harpagona který se jí dvoří
- **Valér** - zamilovaný do Elišky, pracuje u Harpagona jako správce, aby byl Elišce nablízku. Chce se před Harpagonem ukázat v co nejlepším světle
- **Anselm** - navenek bohatý, starý muž, ve skutečnosti štědrý a dobrosrdečný šlechtic
- **Frosina** - chytrá intrikářka, dohazovačka, vyzná se v rodině
- **Štika** - Kleantův sluha, je si vědom Harpagonových vlastností
- **Jakub** - Harpagonův kuchař, kočí a sluha, podlý a pomstychtivý
- **Policejní komisař**
- **Písař policejního komisaře**
- **Harpagonovo služebnictvo**

**Děj:**  
Harpagon má dvě děti, Elišku a Kleanta. Ty ho nemají rádi, protože všichni ví, že je bohatý, ale lakomý. Eliška je zamilovaná do Valéra a zasnoubila se s ním, bojí se požádat otce o svolení ke svatbě, takže se Eliška nejprve svěří svému bratrovi. Ten se jí také svěří, miluje chudou dívku Marianu, ale taky má strach z otce. Chtějí za otcem jít společně, ten ale začne mluvit o sňatku sám. Mluví hezky o Marianě a je rád že mu syn dává za pravdu v tom že by z ní byla dobrá manželka. Potom oznámí že si ji chce vzít on sám, Kleanta to rozhořčí. Harpagon dál řekne že jim našel vhodné protějšky. Pro svou dceru Anselma, bohatého staršího pána a pro Kleanta bohatou vdovu. Marianu k Harpagonovi dovedla Frosina, ta ale zjistí že Mariana miluje Kleanta, rozhodne se že mladému páru pomůže, protože Harpagon jí neplatil. Kleant otci oznámí jak to s Marianou má a otec se rozzlobí. Kleant jde do zahrady kde potká svého sluhu, který právě ukradl Harpagonovi kazetu se 30 000. Když to Harpagon zjistí zavolá komisaře. Jakub, kuchař a kočí obviní Valéra. Harpagon se Valéra ptá jak si to mohl dovolit. Valér mluví o Elišce, ale Harpagon o penězích, došlo k vyzrazení tajemství. Přichází Anselm, aby se oženil s Eliškou. Valér řekne Harpagonovi že je synem zesnulého hraběte Tomáše d' Alburciho z Neapole. Anselm tomu nechtěl věřit, nakonec prohlásí že on je oním hrabětem Tomášem. Po letech se setkává se synem a dcerou Marianou a se svou ženou. Harpagon je štastný protože mu Kleant vrátí 30 000 a hrabě souhlasí s oběma svatbami a Harpagon nemusí nic platit.

Vzor
----
**Autor:**  
**Umělecký směr/skupina/hnutí:**  
**Literární druh:**  
**Literární forma:**  
**Žánr:**  
**Čas a prostor:**  
**Postavy:**  
**Děj:**  

